# Contribuții

Există două moduri principale de a face contribuții. Fie varianta mai complicată, dar care ar fi mai corectă, fie varianta mai ușoară.
O să prezint varianta mai ușoară mai întâi.

Pentru început, trebuie adunate toate lucrurile legate de o problemă descrise [aici](https://github.com/tincaMatei/arhiva-info#format-arhiv%C4%83). 
Dacă nu s-a găsit ceva, de exemplu teste, pune un fișier numit `broken.md` (atenție să fie litere mici).

Am rugămintea ca pentru toate lucrurile să se găsească variante cât mai aproape de original. De exemplu, aș prefera pentru teste să am testele care s-au folosit la olimpiadă pe CMS. Dacă nu există acestea, atunci și testele descărcate de pe vreun Online Judge sunt bune. Pe scurt, căutați mai întâi varianta originală, iar dacă nu ați găsit nimic, folosiți alternative.

Detalii importante care se află și pe formularul din issue-uri/pull request-uri:

* Fiecare problemă are patru directoare: `enunt`, `teste`, `editorial` și `surse`. M-am asigurat că aceste directoare nu conțin diacritice, sunt formate doar din litere mici și sunt scrise exact la fel cum sunt puse la alte probleme.
* Toate directoarele din problemă conțin măcar un fișier. Dacă nu am găsit ceva, de exemplu teste, atunci voi pune un fișier `broken.md` în care explic situația și eventual niște alternative.
* M-am asigurat că fiecare fișier nu depășește 50Mb. Dacă depășeau, am pus un fișier "broken.md" în care să pun un link la teste.
* Fișierele `broken.md` sunt formate doar din litere mici.
* Nu am adăugat niciun fișier în plus, doar fiecare problemă și ce este nevoie pentru fiecare.

## Varianta cu pull request

1. Fork-uiește repository-ul.
2. Adaugă fișierele de la probleme în repository.
3. Creează un pull request folosind template-ul de creat o problemă.
4. Completează datele din pull request.

## Varianta prin issue-uri

Dacă nu vrei să descarci repository-ul din diferite motive, atunci varianta asta este mai ușoară. Practic, doar pui un link cu ce am eu nevoie și de acolo fac eu pull request-ul.

1. Pune fișierele fie într-un zip, fie pe o platformă de împărtășit fișiere (ex. Google Drive).
2. Creează un issue folosind template-ul de adăugat probleme.
3. Completează datele din issue.
4. Așteaptă. Trebuie să verific că totul este în regulă.
